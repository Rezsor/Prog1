
### Házi feladatok kiváltása

Ha szeretnétek érdekesebb problémákat megoldani a házi feladatoknál,
akkor lehetőségetek van részt venni [ebben](https://github.com/VGeorgee/XWS) a projektben.

Ennek a projektnek a lényege egy egyszerűen bővíthető webszerver létrehozása
és teljesen C-ben íródik, rengeteg segédfüggvényre, valamint programkönyvtárra
van szüksége azért, hogy elérje célját, emiatt nem az én kódomat kell átírni,
ettől teljesen független megoldásokra van szükség (bár az én kódom átírásával is meg
lehet próbálkozni, ehhez is adhatok ötleteket).

Ha végignézitek a főoldalát (vagy akár ki is próbáljátok), nagyjából látszik, 
hogy mire is használható: elindítva a szervert, a becsatlakozó kliensek üzenetek
 segítségével információt kérdezhetnek le a szerverről.
 Így működik az összes weblap is.
 
 A projektben való részvétellel lehetőségetek van megtanulni:
 - a GIT alapjait
 - a C több fájlos kezelését/fordítását
 - programkönyvtárak fejlesztését
 - a HTTP működését
 - backend fejlesztés alapjait
 - programtesztelés alapjait
 - rengeteg hasznos elméleti anyagot gyakorlati megközelítéssel
 - csapatmunkát
 
 A megoldható feladatokról egyelőre nincs listám, ilyet akkor fogok összeállítani,
 ha van jelentkező, csapatban is lehet jelentkezni. 
  Akár előre is lehet jelezni, hogy mivel szeretnétek foglalkozni,
   ilyen esetben próbálok olyan feladatot keríteni.
   Megtörténhet, hogy kifogyok a feladatokból, így a projektben való részvétel
   korlátos.
   
   A feladatok megoldásának menete:
   
   - vagy adok egy specifikációt, amin el lehet indulni az adott feladattal
   vagy pedig közösen állítjuk ezt össze
   - lehetőség szerint a felhasználható programkönyvtárakat is megmutatom
   - elkezded lefejleszteni a programkönyvtárat (ha elakadsz, segítek)
   - az elkészült kódokat átnézem, ami nem tetszik azt jelzem
   - a fejlesztés mellett teszteket is kell írni az adott könyvtárhoz
   - így pár iteráció alatt elkészül egy egész komplex programkönyvtár
   
  A lényeges információkról fogok adni doksit, segítek elindulni egy adott feladattal,
  viszont a lényege ennek az önálló munkavégzés, kutatás, így én nem fogok a ti kódjaitokba
  belenyúlni, de ellenőrizni fogom azt. 
  
 
 A  részvételt bármikor vissza lehet mondani, és a sima házikat írni 
 (természetesen a sima házikat akkor is be lehet küldeni, ha ebben részt veszel),
 a projektben való részvétel ideje alatt viszont aktív visszajelzést várok a haladásról,
heti commitokkal (gitre való kód feltöltéssel).
 

 